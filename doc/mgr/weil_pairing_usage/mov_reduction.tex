\section{Redukcja MOV}

\noindent
Zagadnieniem, od którego rozpoczniemy omawianie zastosowań iloczynu Weila,
jest twierdzenie
udowodnione przez Menezesa, Okamoto i Vanstone'a \cite{menezesokamotovanstone},
zwane w skrócie ,,redukcją MOV''.

\noindent
Redukcja MOV daje podstawy teoretyczne
do przeprowadzenia pewnego specyficznego ataku
na kryptosystemy oparte na krzywych eliptycznych.
Dzięki algorytmowi Millera teoria może zmienić się w praktykę,
dlatego odkrycie redukcji MOV spowodowało,
że niebezpieczne stało się wykorzystywanie systemów kryptograficznych
opartych na superosobliwych krzywych eliptycznych.
Jest to o tyle niefortunne,
że krzywe superosobliwe wyjątkowo dobrze nadają się do
realizacji komputerowej
i wiązano z nimi nadzieje stworzenie praktycznych, wydajnych kryptosystemów.

\noindent
Redukcja MOV związana jest
z problemem logarytmu dyskretnego oraz protokołem Diff\-iego-Hell\-mana,
dlatego w pierszej kolejności podamy definicje obu problemów.

\begin{problem}[Logarytm dyskretny]
Dana jest grupa cykliczna $\G$,
jej generator $g$
oraz jej element $a$.
Znaleźć liczbę całkowitą $k \in \Z$ taką, że:
\begin{equation}\label{discrete_log_eqn}
g^k = a
\end{equation}
\end{problem}

\begin{remark}
Zwyczajowo problem logarytmu dyskretnego opisuje się,
stosując zapis multiplikatywny działania grupowego.
W przypadku zapisu addytywnego równanie \ref{discrete_log_eqn}
przybiera następującą postać:
\begin{equation}\label{discrete_log_additive_eqn}
kg = a
\end{equation}
\end{remark}

\begin{remark}
Problem logarytmu dyskretnego można rozpatrywać w przypadku dowolnej grupy.
Należy wówczas rozpatrywać jej podgrupę $(g)$
generowaną przez pewien jej element $g$.
\end{remark}

\begin{remark}
Trudność problemu logarytmu dyskretnego w danej grupie
zależy od sposobu reprezentacji elementów tej grupy
za pomocą ciągów bitów.
I tak na przykład problem logarytmu dyskretnego w grupie $\Z / (p-1)\Z$
jest łatwy,
zaś w grupie multiplikatywnej ciała $\F(p)$,
która jest przecież izomorficzna z grupą $\Z / (p-1)\Z$,
jest obecnie uznawany za trudny.
\end{remark}

\noindent
Problemem spokrewnionym z problemem logarytmu dyskretnego
jest zagadnienie złamania protokołu Difiego-Hellmana,
zwane w skrócie ,,problemem Diffiego-Hellmana''.

\begin{problem}[Protokół Diffiego-Hellmana]
Dana jest grupa cykliczna $\G$,
jej generator $g$
oraz elementy $a$ i $b$.
Niech $k$ i $l$ będą takimi liczbami całkowitymi,
że $a = g^k$ i $b = g^l$.
Znaleźć (znając tylko wartości $g$, $a$ i $b$)
element $c \in \G$ taki, że:
\begin{equation}
c = g^{kl}
\end{equation}
\end{problem}

\begin{remark}
Podobnie jak w przypadku problemu logarytmu dyskretnego,
możemy stosować zapis addytywny (szukamy wówczas wartości $klg$)
oraz rozpatrywać problem w dowolnej grupie.
\end{remark}

\noindent
Pokrewieństwo obu problemów polega na tym,
że jeden można zredukować do drugiego.

\begin{theorem}
Problem Diffiego-Hellmana w grupie $\G$ można
w czasie wielomianowym w sposób deterministyczny
zredukować do problemu logarytmu dyskretnego w grupie $\G$.
\end{theorem}

\begin{proof}
Redukcja jest bardzo prosta.
Jeżeli dysponujemy algorytmem rozwiązującym
problem logarytmu dyskretnego w grupie $\G$,
to postępujemy następująco:
\begin{enumerate}
\item na podstawie wartości $\G$, $g$ i $a$ obliczamy wartość $k$;
\item na podstawie wartości $\G$, $g$ i $b$ obliczamy wartość $l$;
\item obliczamy $kl$;
\item obliczamy $g^{kl}$.
\end{enumerate}
Jak widać, aby rozwiązać egzemplarz problemu Diffiego-Hellmana
wystarczy dwa razy zastosować rozwiązanie problemu logarytmu dyskretnego.
\end{proof}

\noindent
Czy problem Diffiego-Hellmana można rozwiązać inaczej?
Zagadnienie to jest o tyle istotne,
że na trudności problemu Diffiego-Hellmana
opiera się wiele kryptosystemów,
których implementacje są wykorzystywane na co dzień,
m.in. w protokole SSL używanym w sieci Internet.
Wydaje się, że oba problemy są równoważne (por. \cite{maurer}),
a to oznacza trudność problemu Diffiego-Hellmana,
a zatem bezpieczeństwo używanych kryptosystemów.

\noindent
Oba podane problemy zostały przedstawione w wersji obliczeniowej.
W teorii złożoności obliczeniowej często rozpatruje się wersje decyzyjne
problemów. Problem Diffiego-Hellmana przybiera wówczas następującą postać.

\begin{problem}
Dana jest grupa $\G$,
jej generator $g$
oraz jej elementy $a$, $b$ i $c$.
Niech $k$, $l$ i $m$ będą takimi liczbami całkowitymi,
że $a = g^k$, $b = g^l$ i $c = g^m$.
Stwierdzić (znając tylko wartości $g$, $a$, $b$ i $c$),
czy zachodzi następująca zależność:
\begin{equation}
kl \equiv m \quad (\mathrm{mod}\ \abs{\G})
\end{equation}
\end{problem}

\noindent
W przypadku krzywych eliptycznych
obliczeniowa i decyzyjna wersja problemu Diffiego-Hellmana
przybierają następującą postać.

\begin{problem}
Dana jest krzywa eliptyczna $E$ nad ciałem skończonym,
punkt $G$ rzędu $n$ na krzywej $E$
oraz punkty $P$ i $Q$ będące wielokrotnościami punktu $G$.
Niech $k$ i $l$ będą takimi liczbami całkowitymi,
że $kG = P$ i $lG = Q$.
Znaleźć (znając tylko wartości $G$, $P$ i $Q$)
punkt $R$ na krzywej $E$ taki, że:
\begin{equation}
R = klG
\end{equation}
\end{problem}

\begin{problem}
Dana jest krzywa eliptyczna $E$ nad ciałem skończonym,
punkt $G$ rzędu $n$ na krzywej $E$
oraz punkty $P$, $Q$ i $R$ będące wielokrotnościami punktu $G$.
Niech $k$, $l$ i $m$ będą takimi liczbami całkowitymi,
że $kG = P$, $lG = Q$ i $mG = R$.
Stwierdzić (znając tylko wartości $G$, $P$, $Q$ i $R$),
czy zachodzi następująca zależność:
\begin{equation}
kl \equiv m \quad (\mathrm{mod}\ n)
\end{equation}
\end{problem}

\noindent
Czy problemy Diffiego-Hellmana na krzywej eliptycznej są trudne?
Okazuje się, że iloczyn Weila ma wpływ na tę kwestię.

\begin{theorem}[Redukcja MOV]
Obliczeniowy problem logarytmu dyskretnego
na krzywej eliptycznej $E(\GF(p^e))$
można w czasie wielomianowym w sposób deterministyczny zredukować
do obliczeniowego problemu logarytmu dyskretnego
w grupie multiplikatywnej ciała $\GF(p^{ef})$.
\end{theorem}

\begin{proof}
Niech punkt $G$ rzędu $n$ na krzywej $E$
oraz punkt $P$ będący wielokrotnością punktu $G$
będą instancją obliczeniowego problemu logarytmu dyskretnego na krzywej $E$.
Rozważmy rozszerzenie $\GF(p^{ef})$ ciała $\GF(p^e)$ dostatecznie duże,
aby istniał punkt $H \in E(\GF(p^{ef})$ taki,
że $\ord(H) = n$ oraz $H \notin (G)$.
Jest to możliwe, gdy $p \nmid n$.
Wartość $w(G, H)$ jest wówczas
pierwiastkiem pierwotnym $n$-tego stopnia z jedności.
Oznaczmy $\mu = w(G, H)$, $P = kG$ i policzmy wartość $w(P, H)$:
\begin{eqnarray*}
w(P, H)
& = & w(kG, H) \\
& = & w(G, H)^k \\
& = & \mu^k
\end{eqnarray*}
Elementy $\mu$ i $w(P, H)$ stanowią zatem
egzemplarz problemu logarytmu dyskretnego
w grupie multiplikatywnej ciała $\GF(p^{ef})$,
który ma takie samo rozwiązanie, jak egzemplarz pierwotnego problemu.
\end{proof}

\begin{corollary}
Obliczeniowy problem Diffiego-Hellmana na krzywej eliptycznej $E(\GF(p^e))$
jest nietrudniejszy od obliczeniowego problemu logarytmu dyskretnego
w grupie multiplikatywnej ciała $\GF(p^{ef})$.
\end{corollary}

\begin{theorem}
Decyzyjny problem Diffiego-Hellmana
na krzywej superosobliwej \linebreak $E_{0,1}(\F(p))$
jest łatwy.
\end{theorem}

\begin{proof}
Niech punkt $G$ rzędu $n$ na krzywej $E$
oraz punkty $P$, $Q$ i $R$ będące wielokrotnościami punktu $G$
będą instancją decyzyjnego problemu Diffiego-Hellmana na krzywej $E$.
Oznaczmy $P = kG$, $Q = lG$ i $R = mG$.
Oznaczmy $H = \phi(G)$,
gdzie $\phi$ jest automorfizmem określonym
równaniem \ref{supersingular_curve_automorphism_eqn}.
Punkty $G$ i $H$ są generatorami grupy $E[n]$,
zatem wartość $w(G, H)$
jest pierwiastkiem pierwotnym $n$-tego stopnia z jedności.
Ponadto, zachodzą następujące zależności:
\begin{eqnarray*}
w(P, f(Q)) & = & w(G, H)^{kl} \\
w(R, f(G)) & = & w(G, H)^m
\end{eqnarray*}

\noindent
Zależność $kl \equiv m \quad (\mathrm{mod}\ n)$
zachodzi wtedy i tylko wtedy,
gdy $w(P, f(Q)) = w(R, f(G))$,
bo wartość $w(G, H)$ jest pierwiastkiem pierwotnym.
\end{proof}

\begin{remark}
Kluczową rolę w dowodzie odgrywa fakt,
że istnieje nietrywialny, łatwo obliczalny automorfizm grupy $E[n]$.
Rozumowanie to można uogólnić na wszystkie krzywe,
dla których jesteśmy w stanie wskazać analogiczny automorfizm.
\end{remark}
