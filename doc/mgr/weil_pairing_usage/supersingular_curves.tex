\section{Superosobliwe krzywe eliptyczne}

\noindent
Opiszemy najpierw pewien szczególny rodzaj krzywych eliptycznych,
które dobrze nadają do się zastosowań związanych z iloczynem Weila.

\begin{definition}
Dana jest liczba pierwsza $p$ taka, że $p \equiv 2\ (\mathrm{mod}\ 3)$.
\emph{Superosobliwa krzywa eliptyczna nad ciałem $\F(p)$}
to krzywa $E_{0,1}(\F(p))$.
\end{definition}

\begin{remark}
Krzywe superosobliwe definiuje się tak naprawdę w zupełnie inny,
bardziej ogólny sposób. Podana definicja to jedynie przykład
pewnej rodziny krzywych, które są superosobliwe w sensie ogólnej definicji.
Inną rodziną krzywych superosobliwych są krzywe postaci $E_{1,0}(\F(p))$,
gdzie $p \equiv 3\ (\mathrm{mod}\ 4)$.
\end{remark}

\noindent
Pierwszą interesującą własnością krzywych superosobliwych
jest ich struktura grupowa.

\begin{theorem}
Krzywa superosobliwa $E_{0,1}(\F(p))$ składa się z $p + 1$ punktów.
\end{theorem}

\begin{proof}
Rozważmy równanie $x^3 = c$ w ciele $\F(p)$.
Weźmy dowolne dwa elementy $a, b \in \F(p)$ takie, że $a^3 = c$ i $b^3 = c$.
Gdy $c = 0$, to $a = b = 0$.
Gdy $c \neq 0$, zapisujemy elementy $a$ i $b$ jako potęgi generatora:
$a = g^k$, $b = g^l$.
Wiemy, że $a^3 = b^3$, skąd dostajemy $g^{3(k-l)} = 1$.
Zatem $p-1 \mid 3(k-l)$.
Ponieważ liczba $p-1$ jest względnie pierwsza z $3$,
otrzymujemy $p-1 \mid k-l$.
Stąd $a = b$.

\noindent
Z rozważań tych wynika następujący wniosek:
funkcja $x^3 + 1$ jest bijekcją w zbiorze $\F(p)$,
w jej obrazie znajdują się wszystkie reszty kwadratowe,
zatem krzwa superosobliwa $E_{0,1}(\F(p))$ zawiera dokładnie $p+1$ punktów.
\end{proof}

\begin{theorem}
Grupa na krzywej superosobliwej $E_{0,1}(\F(p))$
jest cykliczna.
\end{theorem}

\begin{proof}
Zgodnie z twierdzeniem \ref{finite_curve_structure_theorem}
krzywa $E$ jest izomorficzna z grupą $(\Z / k\Z) \times (\Z / l\Z)$,
gdzie $kl = p+1$ oraz $l \mid \gcd(k, p-1)$.
Skoro $k \mid p+1$, to $l \mid \gcd(p+1, p-1)$,
zatem $l = 1$ lub $l = 2$.
W pierwszym przypadku twierdzenie jest udowodnione.
Pokażemy, że drugi jest niemożliwy.

\noindent
Przyjmijmy, że $l = 2$.
Jeżeli $2 \nmid k$,
to grupa $(\Z / k\Z) \times (\Z / l\Z)$ jest izomoriczna
z żądaną grupą $\Z / (p+1)\Z$.
Natomiast jeśli $2 \mid k$, to na krzywej $E$ są dwa punkty rzędu dwa,
a więc wielomian $x^3 + 1$ ma w ciele $\F(p)$ dwa miejsca zerowe.
To jest niemożliwe, bo wielomian ten jest bijekcją w zbiorze $\F(p)$,
jak zauważyliśmy wcześniej.
\end{proof}

\noindent
W kontekście iloczynu Weila krzywe superosobliwe są ważne dlatego,
że łatwo wskazywać ich podgrupy $n$-torsyjne.

\begin{theorem}
Dana jest liczba pierwsza $p$ taka, że $p \equiv 2\ (\mathrm{mod}\ 3)$
oraz liczba naturalna $n$ będąca dzielnikiem liczby $p + 1$.
Wówczas podgrupa $n$-torsyjna krzywej eliptycznej $E_{0,1}(\GF(p^2))$
jest izomorficzna z grupą $(\Z / n\Z) \times (\Z / n\Z)$.
\end{theorem}

\begin{proof}
Ponieważ $3 \mid p^2-1$, w ciele $\GF(p^2)$
istnieje nietrywialny pierwiastek trzeciego stopnia z jedności.
Oznaczmy go przez $\xi$.
Wówczas automorfizmem krzywej $E_{0,1}(\GF(p^2))$ jest
odwzorowanie $\phi\colon E_{0,1}(\F(p^2)) \to E_{0,1}(\GF(p^2))$
określone następująco:
\begin{equation}\label{supersingular_curve_automorphism_eqn}
\phi(x, y) = (\xi x, y)
\end{equation}

\noindent
Niech $P$ będzie takim punktem krzywej $E_{0,1}(\F(p))$, że $nP = \ecident$.
Punkt $\phi(P)$ również ma rząd $n$.
Zauważmy przy tym, że $\phi(P) \notin E_{0,1}(\F(p))$,
bo $\xi \notin \F(p)$.
Wynika stąd już, że podgrupa $n$-torsyjna krzywej $E_{0,1}(\GF(p^2))$
ma żądaną postać, a jej generatorami są punkty $P$ i $\phi(P)$.
\end{proof}
