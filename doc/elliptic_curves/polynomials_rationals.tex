\section{Wielomiany i funkcje wymierne}

\noindent
Nasze rozważania w dalszej części pracy
będą często dotyczyć
wielomianów i funkcji wymiernych na krzywych eliptycznych,
dlatego też przeanalizujemy teraz te pojęcia.
Wykazują one wiele podobieństw
do wielomianów i funkcji wymiernych jednej zmiennej,
są też pewne różnice.

\subsection*{Definicja wyrażenia wielomianowego}

\noindent
Przyjmujemy następującą definicję
wyrażenia wielomianowego na krzywej eliptycznej.

\begin{definition}
Dana jest krzywa eliptyczna $E$ nad ciałem $\K$.
\emph{Wyrażenie wielomianowe na krzywej $E$}
to element pierścienia ilorazowego
$\K[x,y]/(\kappa(E) - y^2)$.
Pierścień wszystkich wyrażeń wielomianowych na krzywej $E$
oznaczamy symbolem $\K[E]$.
\end{definition}

\noindent
Sens powyższej definicji jest następujący.
Dowolna krzywa eliptyczna nad ciałem $\K$ to podzbiór zbioru $\K \times \K$
(nie licząc punktu w nieskończoności),
dlatego pierwszym kandydatem na pierścień wyrażeń wielomianowych
jest pierścień $\K[x,y]$.
Współrzędne skończonych punktów krzywej spełniają równanie krzywej,
dlatego też wielomiany dwóch zmiennych różniące się
o wielokrotność wielomianu $\kappa- y^2$
dadzą tę samą funkcję wielomianową,
niezależnie od wyboru ciała $\K$.
Stąd pierścień $\K[x,y]$ dzielimy przez ideał $(\kappa- y^2)$
i uzyskujemy pierścień ilorazowy $K[x,y]/(\kappa - y^2)$.

\noindent
Wyrażenie wielomianowe na krzywej eliptycznej
jest w takim razie klasą abstrakcji
pewnej relacji równoważności na zbiorze wielomianów dwóch zmiennych.
Nie jest wygodnie myśleć o wyrażeniach wielomianowych w ten sposób.
Następujący lemat pokazuje,
w jaki sposób wybrać reprezentantów klas abstrakcji
do dalszych rozważań.

\begin{theorem}
Dane jest wyrażenie wielomianowe $f$ na krzywej eliptycznej $E$ nad ciałem $\K$.
Wówczas istnieją wyrażenia wielomianowe $u$ i $v$ z pierścienia $\K[x]$ takie,
że $u + yv \in f$.
Wyrażenia $u$ i $v$ są wyznaczone jednoznacznie.
\end{theorem}

\begin{example}
Dane jest wyrażenie wielomianowe $f$
na krzywej eliptycznej $E_{4,7}(\F(13))$ takie,
że $x^3 + y^3 + x^2 + y^2 \in f$.
Niech $u = 2x^3 + x^2 + 4x + 7$ i $v = x^3 + 4x + 7$
będą wyrażeniami wielomianowymi
z pierścienia $\F(13)[x]$.
Wówczas $u + yv \in f$.
\end{example}

\begin{remark}
Zbiór wyrażeń wielomianowych na krzywej eliptycznej nad ciałem $\K$
będziemy odtąd utożsamiać ze zbiorem
złożonym z wyrażeń wielomianowych postaci $u + yv$,
gdzie $u, v \in \K[x]$.
Zbiór ten będziemy oznaczać $(1 + y)\K[x]$.
\end{remark}

\noindent
Zauważmy, że zbiór $(1 + y)\K[x]$ nie ma struktury pierścienia --
w naturalny sposób jest w nim określone dodawanie,
ale nie można wykonywać mnożenia.
Nie jest to problem,
ponieważ z kontekstu zawsze będzie wynikało,
na jakiej krzywej rozpatrywane są wyrażenia wielomianowe.
Co więcej, czasami wystarczy,
że w miejsce powstałego podczas mnożenia czynnika $y^2$
będziemy podstawiać symbol $\kappa$
i nie będzie nam potrzebna dokładna znajomość parametrów $A$ i $B$ krzywej.

\subsection*{Definicja wyrażenia wymiernego}

\noindent
Przyjmujemy następującą definicję
wyrażenia wymiernego na krzywej eliptycznej.

\begin{definition}
Dana jest krzywa eliptyczna $E$ nad ciałem $\K$.
\emph{Wyrażenie wymierne na krzywej $E$}
to element ciała ułamków pierścienia $\K[E]$.
Ciało wszystkich wyrażeń wymiernych na krzywej $E$
oznaczamy symbolem $\K(E)$.
\end{definition}

\noindent
Sens tej definicji jest taki sam,
jak w przypadku każdego innego ciała ułamków:
bierzemy zbiór ułamków formalnych $\frac{f}{g}$,
gdzie $f$ i $g$ to wyrażenia wielomianowe na krzywej eliptycznej,
po czym utożsamiamy ułamki $\frac{f_1}{g_1}$ oraz $\frac{f_2}{g_2}$,
jeżeli zachodzi równość $f_1g_2 = f_2g_1$.

\begin{fact}
Zbiór wyrażeń wielomianowych na krzywej eliptycznej
można zanurzyć w zbiór wyrażeń wymiernych na tej krzywej,
przypisując wyrażeniu wielomianowemu $f$ wyrażenie wymierne $\frac{f}{1}$.
\end{fact}

\begin{remark}
Wyrażenia wielomianowe na krzywej eliptycznej
będziemy odtąd utożsamiać z odpowiadającymi im wyrażeniami wymiernymi.
\end{remark}

\noindent
Podobnie jak wyrażenia wielomianowe,
wyrażenia wymierne są klasami abstrakcji pewnej relacji równoważności,
co nie jest wygodne.

\begin{theorem}
Dane jest wyrażenie wymierne $r$ na krzywej eliptycznej $E$ nad ciałem $\K$.
Wówczas istnieją wyrażenia wymierne $u$ i $v$ z ciała $\K(x)$ takie,
że $u + yv = r$.
Wyrażenia $u$ i $v$ są wyznaczone jednoznacznie.
\end{theorem}

\begin{example}
Dane jest wyrażenie wymierne $r$
na krzywej eliptycznej $E_{4,7}(\F(13))$ takie,
że $(x^2 + y^2, y^3 + x^3) \in r$.
Niech $u$ i $v$ będą wyrażeniami wymiernymi z ciała $\F(13)(x)$
określonymi następująco:
\begin{eqnarray*}
u & = & \frac
    {x^6 + x^5 +4x^4 + 7x^3}
    {12x^9 + x^7 + 6x^6 + 4x^5 + x^4 + 10x^3 + 2x^2 + 10x + 8}
\\
v & = & \frac
    {12x^6 + 12x^5 + 5x^4 + 8x^3 + 3x^2 + 9x + 3}
    {12x^9 + x^7 + 6x^6 + 4x^5 + x^4 + 10x^3 + 2x^2 + 10x + 8}
\end{eqnarray*}
Wówczas $u + yv = r$.
\end{example}

\begin{remark}
Zbiór wyrażeń wymiernych na krzywej eliptycznej nad ciałem $\K$
będziemy odtąd utożsamiać ze zbiorem
złożonym z wyrażeń wymiernych postaci $u + yv$,
gdzie $u$ i $v$ to wyrażenia wymierne z ciała $\K(x)$.
Zbiór ten będziemy oznaczać $(1 + y)\K(x)$.
\end{remark}

\noindent
Podobnie jak w przypadku zbioru $(1 + y)\K[x]$,
zbiór $(1 + y)\K(x)$ nie ma struktury ciała --
nie można mnożyć ani dzielić.
Jednak zawsze albo będą dane parametry krzywej eliptycznej,
albo w miejsce powstałego podczas mnożenia lub dzielenia czynnika $y^2$
będziemy podstawiać symbol $\kappa$.

\noindent
Wyrażenia wymierne możemy również przedstawiać w postaci ilorazu
elementów zbioru $(1 + y)\K[x]$.

\begin{theorem}
Dane jest wyrażenie wymierne $r$ na krzywej eliptycznej $E$ nad ciałem $\K$.
Wówczas istnieją wyrażenia wielomianowe $f$ i $g$
ze zbioru $(1 + y)\K[x]$ takie,
że $\frac{f}{g} = r$.
\end{theorem}

\begin{example}
Dane jest wyrażenie wymierne $r$
na krzywej eliptycznej $E_{4,7}(\F(13))$ takie,
że $(x^2 + y^2, y^3 + x^3) \in r$.
Niech $f = x^3 + x^2 + 4x + 7$ i $g = x^3 + y(x^3 + 4x + 7)$
będą wyrażeniami wielomianowymi ze zbioru $(1 + y)\F(13)[x]$.
Wówczas $\frac{f}{g} = r$.
\end{example}

\subsection*{Funkcje wielomianowe i wymierne}

\noindent
Wyrażenia wielomianowe wyznaczają funkcje wielomianowe,
a wyrażenia wymierne -- funkcje wymierne.
Wyrażenia i funkcje wielomianowe będziemy określać
wspólnym mianem \emph{wielomian}.
W przypadku wyrażeń i funkcji wymiernych nie ma trzeciego określenia,
którym można by je wspólnie nazwać,
będziemy więc posługiwać się określeniem \emph{funkcja wymierna}.

\begin{remark}
Jest jasne, jak obliczyć wartość funkcji wymiernej w punkcie skończonym $P$
postaci $P = (a, b)$.
Wartość tę oznaczać będziemy symbolem $r(a, b)$ lub $r(P)$.
\end{remark}

\noindent
Jedyna ewentualna trudność
związana z obliczaniem wartości funkcji wymiernej
w punkcie skończonym pojawia się,
gdy wartość mianownika jest równa zero.

\begin{definition}
Dana jest funkcja wymierna $r$ na krzywej eliptycznej $E$
oraz punkt skończony $P$ na krzywej $E$.
Funkcja $r$ ma w punkcie $P$ \emph{wartość nieskończoną},
co zapisujemy jako $r(P) = \infty$,
jeżeli istnieją wielomiany $f$ i $g$ na krzywej $E$ takie,
że $r = \frac{f}{g}$, $f(P) \neq 0$ oraz $g(P) = 0$.
\end{definition}

\begin{theorem}
Dana jest funkcja wymierna $r$ na krzywej eliptycznej $E$
oraz punkt skończony $P$ na tej krzywej.
Niech $f$ i $g$ będą dowolnymi wielomianami na krzywej $E$ takimi,
że $r = \frac{f}{g}$.
Wówczas jeżeli $r(P) = 0$, to $f(P) = 0$.
\end{theorem}

\begin{theorem}
Dana jest funkcja wymierna $r$ na krzywej eliptycznej $E$
oraz punkt skończony $P$ na tej krzywej.
Niech $f$ i $g$ będą dowolnymi wielomianami na krzywej $E$ takimi,
że $r = \frac{f}{g}$.
Wówczas jeżeli $r(P) = \infty$, to $g(P) = 0$.
\end{theorem}

\subsection*{Sprzężenie i norma}

\noindent
Następujące dwa pojęcia są bardzo przydatne,
ponieważ pozwalają sprowadzić
zagadnienie dotyczące wielomianów i funkcji wymiernych na krzywej eliptycznej
do przypadku wyrażeń jednej zmiennej.

\begin{definition}
Dana jest funkcja wymierna $r$ na krzywej eliptycznej $E$ nad ciałem $\K$
postaci $r = u + yv$, gdzie $u, v \in \K(x)$.
\emph{Funkcja wymierna sprzężona do funkcji $r$},
oznaczana symbolem $\overline{r}$,
to funkcja $u - yv$.
\end{definition}

\begin{definition}
Dana jest funkcja wymierna $r$ na krzywej eliptycznej $E$ nad ciałem $\K$
postaci $r = u + yv$, gdzie $u, v \in \K(x)$.
\emph{Norma funkcji wymiernej $r$},
oznaczana symbolem $N(r)$,
to funkcja wymierna jednej zmiennej
$r\overline{r} = (u + yv)(u - yv) = u^2 - y^2v^2 = u^2 - \kappa v^2$.
\end{definition}

\begin{example}\label{poly_conj_norm_ex}
Dany jest wielomian $f$ na krzywej eliptycznej $E_{4,7}(\F(13))$ taki,
że $y^3 + x^3 \in r$.
Wielomian $f$ można przedstawić w postaci $f = x^3 + y(x^3 + 4x + 7)$.
Wielomian sprzężony $\overline{f}$ jest równy $x^3 - y(x^3 + 4x + 7)$.
Norma $N(f)$ jest równa
$12x^9 + x^7 + 6x^6 + 4x^5 + x^4 + 10x^3 + 2x^2 + 10x + 8$.
\end{example}

\begin{fact}
Dla dowolnych funkcji wymiernych $r$ i $s$ na krzywej eliptycznej
zachodzą zależności
$\overline{rs} = \overline{r}\,\overline{s}$
oraz $N(rs) = N(r)N(s)$.
\end{fact}

\subsection*{Stopień wielomianu i funkcji wymiernej}

\noindent
Przyjmujemy następującą definicję stopnia wielomianu na krzywej eliptycznej.

\begin{definition}
Dany jest wielomian $f$ na krzywej eliptycznej $E$.
\emph{Stopień wielomianu $f$},
oznaczany symbolem $\deg(f)$,
to stopień jego normy $N(f)$ traktowanej jak wielomian jednej zmiennej.
\end{definition}

\begin{example}
Dany jest wielomian $f$ na krzywej eliptycznej $E_{4,7}(\F(13))$ taki,
że $y^3 + x^3 \in f$.
Jego norma została policzona w przykładzie \ref{poly_conj_norm_ex},
skąd widzimy, że jego stopień $\deg(f)$ jest równy $9$.
\end{example}

\noindent
Sens tej definicji jest następujący.
W pierścieniu $\K[x]$ stopień dowolnego wielomianu
wyznaczamy na podstawie stopnia wielomianu $x$,
zaś wielomianowi $x$ przypisujemy stopień równy $1$,
aby zachować związek stopnia wielomianu z m.in. ilością miejsc zerowych.
Tę koncepcję przenosimy na wielomiany na krzywej eliptycznej:
wielomianowi $x$ przypisujemy stopień $2$,
a wielomianowi $y$ stopień $3$.
Dzięki temu stopnie wielomianów
występujących po obu stronach równania krzywej są równe
oraz, jak się przekonamy,
stopień wielomianu ma związek z ilością jego miejsc zerowych.
Ponadto, do obliczania stopnia wielomianu $f$
wybieramy z klasy abstrakcji, którą jest wielomian $f$,
reprezentanta w postaci $u + yv$, gdzie $u, v \in \K[x]$.

\begin{remark}
Aby uniknąć nieporozumień,
stopień wielomianu jednej zmiennej $x$
oznaczać będziemy symbolem $\deg_x$.
\end{remark}

\begin{fact}
Dla dowolnego wielomianu $f$ na krzywej eliptycznej $E$
postaci $f = u + yv$, gdzie $u, v \in \K[x]$,
zachodzi zależność $\deg(f) = \max(2\deg_x(u), 3 + 2\deg_x(v))$.
\end{fact}

\noindent
Dysponując stopniem wielomianu możemy określić stopień funkcji wymiernej.

\begin{definition}
Dana jest funkcja wymierna $r$ na krzywej eliptycznej $E$ nad ciałem $\K$
postaci $r = \frac{f}{g}$,
gdzie $f$ i $g$ to wielomiany na krzywej $E$.
\emph{Stopień funkcji wymiernej $r$},
oznaczany symbolem $\deg(r)$,
to wielkość $\deg(f) - \deg(g)$.
\end{definition}

\begin{example}
Dana jest funkcja wymierna $r$ na krzywej eliptycznej $E_{4,7}(\F(13))$ taka,
że $(x^2 + y^2, x^3 + y^3) \in r$.
Stopień wielomianu $x^2 + y^2$ jest równy $6$,
a stopień wielomianu $x^3 + y^3$ jest równy $9$.
Stąd stopień funkcji $r$ jest równy $-3$.
\end{example}

\noindent
Stopień funkcji wymiernej jest dobrze określony,
tzn. nie zależy od wyboru reprezentacji.

\begin{theorem}
Dana jest funkcja wymierna $r$ na krzywej eliptycznej $E$.
Wówczas dla dowolnych wielomianów $f_1, g_1, f_2, g_2$ na krzywej $E$ takich,
że $\frac{f_1}{g_1} = r = \frac{f_2}{g_2}$,
zachodzi $\deg(f_1) - \deg(g_1) = \deg(f_2) - \deg(g_2)$.
\end{theorem}

\noindent
Na stopnie wielomianów i funkcji wymiernych na krzywej eliptycznej
przenosi się zasadnicza własność znana z teorii wyrażeń jednej zmiennej.

\begin{theorem}
Dane są funkcje wymierne $r$ i $s$ na krzywej eliptycznej $E$.
Wówczas $\deg(rs) = \deg(r) + \deg(s)$.
\end{theorem}

\subsection*{Wartość funkcji wymiernej w punkcie w nieskończoności}

\noindent
Chcemy określić wartość funkcji wymiernej (zatem także wielomianu)
w punkcie w nieskończoności.
W przypadku funkcji wymiernych nad ciałem liczb rzeczywistych
obliczamy po prostu granicę wartości funkcji,
gdy argument dąży do nieskończoności.
Uzyskana w ten sposób wartość, jeśli jest skończona,
jest po prostu ilorazem współczynników stojących przy najwyższych potęgach
w mianowniku i liczniku.
Dzięki tej obserwacji możemy w analogiczny sposób określić
wartość funkcji wymiernej w punkcie w nieskończoności.

\begin{definition}
Dana jest funkcja wymierna $r$ na krzywej eliptycznej $E$.
Wartość funkcji $r$ w punkcie $\ecident$ ustalamy następująco:
\begin{itemize}
\item jeżeli $\deg(r) < 0$, to $r(\ecident) = 0$;
\item jeżeli $\deg(r) > 0$, to $r(\ecident) = \infty$;
\item jeżeli $\deg(r) = 0$,
to przedstawiamy funkcję $r$ w postaci $\frac{f}{g}$,
gdzie $f$ i $g$ to wielomiany na krzywej $E$ i wówczas:
\begin{itemize}
\item jeżeli stopnie wielomianów $f$ i $g$ są parzyste,
to ich wiodące składniki mają postać odpowiednio $ax^d$ i $bx^d$,
wówczas $r(\ecident) = \frac{a}{b}$;
\item jeżeli stopnie wielomianów $f$ i $g$ są nieparzyste,
to ich wiodące składniki mają postać odpowiednio $ayx^d$ i $byx^d$,
wówczas również $r(\ecident) = \frac{a}{b}$.
\end{itemize}
\end{itemize}
\end{definition}

\begin{example}
Dana jest krzywa eliptyczna $E_{4,7}(\F(13))$.
Wówczas $\left(\frac{x^3 + y^3}{x^2 + y^2}\right)(\ecident) = \infty$;
$\left(\frac{x^2 + y^2}{x^3 + y^3}\right)(\ecident) = 0$;
$\left(\frac{x^3}{2x^2 + y^2}\right)(\ecident) = 1$;
$\left(\frac{y^3}{2x^3 + y^3}\right)(\ecident) = 1$.
\end{example}

\noindent
Pod wieloma względami funkcje wymierne zachowują się
w punkcie $\ecident$ i punktach skończonych podobnie,
co pokazuje następujące twierdzenie.

\begin{theorem}
Dane są funkcje wymierne $r$ i $s$ na krzywej eliptycznej $E$.
Jeżeli $r(\ecident) \neq \infty$ oraz $s(\ecident) \neq \infty$,
to $(r + s)(\ecident) = r(\ecident) + s(\ecident)$
oraz $(rs)(\ecident) = r(\ecident)s(\ecident)$.
\end{theorem}

\subsection*{Miejsca zerowe i bieguny}

\noindent
Przyjmujemy następującą definicję
miejsca zerowego oraz bieguna funkcji wymiernej na krzywej eliptycznej.

\begin{definition}
Dana jest funkcja wymierna $r$ na krzywej eliptycznej $E$.
\emph{Miejsce zerowe funkcji $r$} (odpowiednio, \emph{biegun funkcji $r$})
to taki punkt $P$ na krzywej $E$, że $r(P) = 0$ (odpowiednio, $r(P) = \infty$).
\end{definition}

\begin{example}
Dana jest krzywa eliptyczna $E_{4,7}(\F(13))$.
Wówczas punkt $(6, 0)$ jest biegunem funkcji $\frac{1}{y}$,
a punkt $\ecident$ jest biegunem funkcji $x$.
Punkt $(1, 5)$ jest miejscem zerowym funkcji $x-1$,
a punkt $\ecident$ jest miejscem zerowym funkcji $\frac{x}{y}$.
\end{example}

\begin{fact}
Jeżeli punkt skończony $P$
jest miejscem zerowym (biegunem) funkcji wymiernej $r$,
to punkt skończony $\overline{P}$
jest miejscem zerowym (biegunem) funkcji wymiernej $\overline{r}$.
\end{fact}

\begin{corollary}\label{zero_of_norm_coro}
Jeżeli punkt skończony $P$ postaci $P = (a, b)$
jest miejscem zerowym wielomianu $f$,
to wartość $a$ jest miejscem zerowym wielomianu $N(f)$.
\end{corollary}

\begin{fact}
Punkty rzędu dwa na krzywej eliptycznej
to miejsca zerowe wielomianu charakterystycznego tej krzywej.
Niezdegenerowana krzywa eliptyczna nad ciałem algebraicznie domkniętym
ma dokładnie trzy punkty rzędu dwa.
\end{fact}

\noindent
Podczas badania miejsc zerowych i biegunów
funkcji wymiernych na krzywej eliptycznej
będziemy chcieli uwolnić się od konieczności pilnowania
czy ciało, nad którym zdefiniowana jest krzywa,
jest algebraicznie domknięte.

\begin{fact}
Dane są dwa ciała $\K$ i $\fieldL$ takie, że $\K \subset \fieldL$
oraz parametry $A$ i $B$ z ciała  $\K$.
Wówczas $E_{A,B}(\K) \subset E_{A,B}(\fieldL)$.
\end{fact}

\noindent
Fakt ten pozwala nam uwolnić się od pytania
czy ciało $\K$ jest algebraicznie domknięte --
rozważania na temat krzywej nad ciałem $\K$
zawsze możemy potraktować
jak rozważania na temat krzywej o tych samych parametrach
nad większym ciałem $\fieldL = \overline{\K}$,
która jest nadzbiorem danej krzywej.

\begin{definition}
Dane są dwa ciała $\K \subset \fieldL$ oraz parametry $A, B \in \K$.
\emph{Punkty $\K$-wymierne na krzywej $E_{A,B}(\fieldL)$}
to te punkty krzywej $E_{A,B}(\fieldL)$,
które są jednocześnie punktami krzywej $E_{A,B}(\K)$.
\end{definition}

\begin{remark}
Do końca tego rozdziału przyjmujemy,
że rozpatrywane krzywe są określone nad ciałami algebraicznie domkniętymi.
\end{remark}

\noindent
Podobnie jak w przypadku funkcji wymiernych jednej zmiennej,
chcemy wprowadzić pojęcie krotności miejsca zerowego i bieguna.

\begin{theorem}\label{uniformizer_existence_theorem}
Dana jest krzywa eliptyczna $E$ nad ciałem $\K$
oraz punkt $P$ na krzywej $E$.
Wówczas istnieje funkcja wymierna $u$ na krzywej $E$ taka, że $u(P) = 0$
oraz dla każdej funkcji wymiernej $r$ na krzywej $E$
istnieje liczba całkowita $d$
oraz funkcja wymierna $s$ na krzywej $E$ taka,
że $s(P) \neq 0$, $s(P) \neq \infty$ oraz zachodzi następująca równość:
\begin{equation}\label{uniformizer_decomposition_eqn}
r = u^ds
\end{equation}
Liczba $d$ nie zależy od wyboru funkcji $u$.
\end{theorem}

\begin{definition}
Dany jest punkt $P$ na krzywej eliptycznej $E$.
\emph{Unifikator w punkcie $P$}
to dowolna funkcja wymierna $u$ na krzywej $E$,
której istnienie postuluje twierdzenie \ref{uniformizer_existence_theorem}.
\end{definition}

\begin{example}
Dla dowolnej krzywej eliptycznej $E$ i punktu $P$ na krzywej $E$
unifikatorami są następujące funkcje:
\begin{itemize}
\item jeżeli $P = (a, 0)$, to $u = y$;
\item jeżeli $P = (a, b)$, gdzie $b \neq 0$, to $u = x - a$;
\item jeżeli $P = \ecident$, to $u = \frac{x}{y}$.
\end{itemize}
\end{example}

\noindent
Unifikatory posłużą nam do przeniesienia na krzywe eliptyczne
pojęcia krotności miejsca zerowego lub bieguna.

\begin{definition}
Dana jest funkcja wymierna $r$ na krzywej eliptycznej $E$
oraz punkt $P$ na krzywej $E$.
Niech $u$ będzie dowolnym unifikatorem w punkcie $P$.
\emph{Rząd funkcji $r$ w punkcie $P$},
oznaczany symbolem $\ord_P(r)$,
to liczba całkowita $d$
występująca w równości \ref{uniformizer_decomposition_eqn}.
Ponadto:
\begin{itemize}
\item jeżeli $d = 0$,
to funkcja $r$ nie ma w punkcie $P$ ani miejsca zerowego, ani bieguna;
\item jeżeli $d > 0$, to mówimy,
że \emph{funkcja $r$ ma w punkcie $P$ $d$-krotne miejsce zerowe};
\item jeżeli $d < 0$, to mówimy,
że \emph{funkcja $r$ ma w punkcie $P$ $\abs{d}$-krotny biegun}.
\end{itemize}
\end{definition}

\begin{example}
Dana jest krzywa eliptyczna $E_{3, 4}(\F(13))$.
Funkcja wymierna $\frac{x^3}{y^2}$ na tej krzywej
ma w punkcie $(0, 2)$ trzykrotne miejsce zerowe,
a w punkcie $(12, 0)$ dwukrotny biegun.
W punkcie $\ecident$ ma rząd równy $0$.
\end{example}

\noindent
Rząd funkcji wymiernej spełnia zależność
podobną do tej związanej ze stopniem funkcji.

\begin{theorem}
Dane są funkcje wymierne $r$ i $s$ na krzywej eliptycznej $E$
oraz punkt skończony $P$ na krzywej $E$.
Wówczas $\ord_P(rs) = \ord_P(r) + \ord_P(s)$.
\end{theorem}

\noindent
Możemy teraz wyrazić szereg ważnych własności
wielomianów i funkcji wymiernych na krzywej eliptycznej
związanych z miejscami zerowymi i biegunami.

\begin{theorem}\label{polynomial_ord_deg_theorem}
Dany jest wielomian $f$ na krzywej eliptycznej $E$.
Wówczas zachodzi następująca zależność:
\begin{equation*}
\sum_{P \in E\setminus \{\ecident\}} \ord_P(f) = \deg(f)
\end{equation*}
\end{theorem}

\begin{corollary}\label{function_order_sum_zero_corollary}
Dana jest funkcja wymierna $r$ na krzywej eliptycznej $E$.
Wówczas zachodzi następująca zależność:
\begin{equation*}
\sum_{P \in E} \ord_P(r) = 0
\end{equation*}
\end{corollary}

\begin{corollary}
Funkcja wymierna na krzywej eliptycznej ma miejsce zerowe lub biegun
tylko w skończonej liczbie punktów.
\end{corollary}

\begin{corollary}
Krotność każdego miejsca zerowego lub bieguna
funkcji wymiernej na krzywej eliptycznej
jest skończona.
\end{corollary}

\noindent
Ze względu na definicję stopnia wielomianu na krzywej eliptycznej
możemy jeszcze wysnuć następujący wniosek.

\begin{corollary}\label{poly_no_single_zero_corollary}
Wielomian na krzywej eliptycznej nie może mieć stopnia równego $1$,
zatem nie może mieć jednego jednokrotnego miejsca zerowego.
\end{corollary}
